---
title: 'Sådan tages et skærmfoto'
sidebar_position: 2
---

Et skærmfoto er en optagelse af enhedens skærm, som kan fås ved at bruge standardværktøjer eller et særligt program/app.

Et skærmfoto (eller flere) kræves nogle gange af supportteamet for bedre at forstå et problem, og ikke alle ved, hvordan skærmfotos tages, især af et separat vindue eller et bestemt skærmområde på enheden. Genkender man sig selv, som en af disse brugere, så bare rolig. Denne artikel vil være til hjælp, da den beskriver en række måder at tage skærmfotos på forskellige platforme.

## Sådan tages et skærmfoto

Her findes alle de nødvendige genvejstaster, man bør kende, for at tage skærmfotos på en computer eller mobilenhed.

### Android

At tage et skærmfoto på en Android-enhed kan gøres på forskellige måder afhængigt af enhedsmodellen og dens producent.

Generelt kan følgende knapkombination bruges til Android:

- **Tryk og hold på knapperne *Lydstyrke ned* og *Tænd/Sluk* samtidigt i 1–2 sekunder**

Android-enheden fotograferer hele skærmen og gemme den som et foto. Skærmfotoet vil nu kunne findes i Screenshots-mappe i Galleri-appen.

Proceduren kan dog, som allerede nævnt, variere afhængigt af den pågældende enhed. Lad os se på andre kombinationsmuligheder:

- **Tryk og hold på knapperne *Hjem* og *Tænd/Sluk* samtidigt i 1–2 sekunder;**
- **Tryk og hold på knapperne *Tilbage* og *Hjem* samtidigt**

I Android 8 og senere kan et skærmfoto også tages ved at placere kanten af en åben hånd lodret langs venstre/højre skærmkant og stryge hånden til den anden skærmkant, mens skærmen berøres med håndkanten.

Fungerer fremgangsmåden ikke, tjek *Indstillinger* *Avancerede* funktioner for at aktivere *Stryg håndkant for skærmfoto*.

Desuden kan der altid bruges særlige apps til at tage skærmfotos på enheder, f.eks. *Screenshot Easy*, *Screenshot Ultimate*, *Screenshot Snap* mv.

### iOS

Enhver iOS-enhed (bortset fra gamle) muliggør at tage skærmfotos vha. standardværktøjer.

For at tage et skærmfoto på en iOS-enhed, så brug flg. kombination:

- **Tryk på knapperne *Sov/Vågn* (sideknap) og *Hjem* samtidigt, og slip dem derefter hurtigt**

og denne til iPhone X eller senere:

- **Tryk på knapperne *Sov/Vågn* og *Lydstyrke op* samtidigt, og slip dem derefter hurtigt**

iOS-enheden fotograferer hele skærmen og gemme den som et foto. Det kan herefter findes i en standard foto-app.

### Windows

- **For at tage et skærmfoto i Windows, så tryk på knappen *PrtScn***

På visse bærbare skal knappen *Fn* holdes nede, før der trykkes på *PrtScn*.

*Bemærk: Knappen PrtScn (Print Screen) forkortes forskelligt på forskellige tastaturer — PrntScrn, PrtScn, PrtScr eller PrtSc.*

Windows affotograferer hele skærmen og kopierer den til udklipsholderen.

For at tage et skærmfoto af et aktivt vindue, så brug flg. kombination:

- **Hold *Alt* nede, og tryk på *PrtScn* (eller *Fn + Alt + PrtScn* på nogle bærbare)**

For at tage et skærmfoto af et bestemt område, så brug flg. kombination:

- ***Hold knapperne *Win* (Windows-knappen) nede samt *Shift* nede, og tryk på ***S******

Når skærmfotoet er taget, gemmes det i udklipsholderen. Man vil som regel kunne indsætte det i f.eks. et dokument, man redigerer, vha. knapkombinationen *Ctrl + V*. Er der behov for at gemme skærmfotoet i en fil, så åbn standardprogrammet **Paint** (eller ethvert andet billedbehandlingsprogram). Indsæt skærmfotoet dér vha. samme knapkombination eller ved at klikke på Indsæt-knappen (normalt i øverste venstre skærmhjørne) og gem det derefter.

Windows 8 og 10 lader brugeren tage et skærmbillede meget hurtigt med *Win + PrtScn*-kombinationen. Så snart der trykkes på disse taster, gemmes skærmfotoet automatisk som en billedfil i mappen Billeder → Skærmfotos.

Der er også et dedikeret program til at tage skærmfotos kaldet *Snipping Tool*, der kan findes via Start-menuen blandt standardprogrammerne på computeren. Med Snipping Tool kan ethvert skrivebordsområde eller hele skærmen knipses. Efter at have taget et skærmfoto med dette program, kan fotoet redigeres og gemmes i den ønskede mappe på computeren.

Man kan desuden også tjekke forskellige apps til at tage computerskærmfotos, såsom **PicPick**, **Nimbus Screenshot**, **Screenshot Captor**, **Snipaste**, **Monosnap** mv.

### MacOS

For at tage et skærmfoto på en iOS-enhed, så brug flg. knapkombination:

- ***Tryk og hold både ***⌘ Cmd + Shift + 3******

Mac'en fotograferer hele skærmen og gemme den som en fil på skrivebordet.

For at tage et skærmfoto af et aktivt vindue, så brug flg. kombination:

- **Tryk og hold både tasterne *⌘ Cmd + Shift + 4 + Mellemrum*.  Markøren skifter herefter til et kameraikon. Klik på vinduet for at fotografere det. Tryk på Esc-knappen for at annullere skærmfotografering**

For at tage et skærmfoto af et bestemt område, så brug flg. kombination:

- ***Tryk og hold både ***⌘ Cmd + Shift + 4******. Træk trådkorset for at vælge det ønskede område. Slip musetasten eller pegefeltet for at tage et skærmfoto, tryk på Esc-knappen for at annullere det.

Brug flg. kombination for at tage et skærmfoto af *Touch Bar* (MacBook Pro):

- ***Hold ***⌘ Cmd + Shift + 6*** nede***

Mac'en fotograferer hele *Touch Bar* og gemmer den som en fil på skrivebordet.

For at kopiere et skærmfoto til udklipsholderen i stedet for at gemme det, så hold *Ctrl* nede sammen med én af kombinationerne ovenfor. Skærmfotoet kan efterfølgende indsættes fra udklipsholderen i f.eks. et dokument eller et andet billede ved brug af kombinationen *Cmd + V*.

Man kan også tage skærmfotos vha. **Preview** og vælge **Tag skærmfoto** (af det valgte område, vindue eller hele skærmen). Med **Preview** kan man gemme sine skærmfotos i JPG, TIFF, PDF mv.
